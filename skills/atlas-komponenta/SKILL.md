---
name: atlas-komponenta
description: Stavba nové komponenty nebo interaktivního bloku Atlasu myšlení (Svelte ostrov v Astru) a každá změna UI — podle design tokenů, s přístupností, testy v Playwrightu a snímky ve světlém i tmavém režimu. Použij VŽDY, když vzniká nebo se mění blok knihovny (Volba s důvodem, Odkryj, Spor…), stránka s interakcí nebo ostrov, a když uživatel řekne „postav komponentu“, „nový blok“, „uprav rozhraní“, „oprav vzhled“.
---

# Komponenta Atlasu myšlení

Komponenta je hotová, když ji autor vloží do MDX jedním řádkem, student ji ovládá prstem i klávesnicí, vypadá stejně dobře ve světlém i tmavém režimu a testy to dokazují. Tón a pravidla obsahu platí i pro texty uvnitř komponent (`CLAUDE.md`, `docs/styl.md`).

## Postup

1. **Přečti** `docs/design.md` (Barvy, Typografie, Komponenty, Přístupnost), `docs/plan.md` (tabulka bloků v oddílu Mechanismy učení), podobné hotové ostrovy v `src/components/` a sdílenou logiku v `src/lib/`. Nejdřív hledej, co už existuje (Mince, deník, letopočty, časová logika mapy); nic nepiš dvakrát.
2. **Navrhni rozhraní** dřív než kód: props, sloty/snippety pro MDX, co blok ukládá (deník, localStorage) a jak vypadá stav po obnovení stránky. Jednu ukázku použití v MDX napiš hned na začátek souboru komponenty jako komentář.
3. **Logiku odděl do `src/lib/`** jako čisté funkce bez DOM a Astra (vyhodnocení, převody, formátování). Ty dostanou jednotkové testy ve Vitestu.
4. **Postav ostrov** podle `references/vzor-komponenty.md`: Svelte 5 (runes), jen tokeny, barva období přes třídu `obdobi-N`, fokus jen při klávesnici, dotykové cíle aspoň 44 px, pohyb vypnutý při omezeném pohybu.
5. **Vyzkoušej v prohlížeči** na 390 a 1440 px, světlý i tmavý režim, jen klávesnicí, a jednou se zpomaleným procesorem, pokud komponenta reaguje na tažení nebo psaní. Snímky si prohlédni; obrázek v testu nestačí, musíš ho vidět.
6. **Napiš testy** podle `references/kontrolni-seznam.md` a spusť celé `npm test` (ne jen nové testy).
7. **Zapiš** do `docs/design.md` (oddíl Komponenty) krátký popis bloku a jeho API, zásadní volbu do `docs/rozhodnuti.md`. Commituj česky po ucelených krocích ve vlastní větvi.
8. **Předej** snímky obou šířek v obou režimech, seznam odchylek od `docs/design.md` s důvodem a co zůstalo na později.

## Zásady

- **Student první.** Odpověď a zpětná vazba se odkrývají až po vlastním pokusu. Zpětná vazba hodnotí důvody, nikdy souhlas s filozofem; nic se neboduje, nic se nesoutěží.
- **Žádná redakce v rozhraní.** Popisky tlačítek a nápovědy jsou krátké pokyny („Porovnat se Sókratem“), ne vysvětlování, jak je blok udělaný.
- **Soukromí.** Odpovědi zůstávají v prohlížeči (`src/lib/denik.ts`), nikam se neodesílají; komponenta musí fungovat i bez localStorage.
- **Bez externích závislostí za běhu.** Žádné CDN, písma a ikony lokálně (`public/ikony/*.svg`, komponenta Mince).
- **Data z `src/data`, ne ručně.** Jména, roky a vztahy ber z dat přes `src/lib/data.ts` nebo z výtahu předaného ostrovu; text v komponentě nesmí odporovat datům.

## Časté pasti

- Nezlomitelnou mezeru v TypeScriptu piš jako `'\u00a0'`, v šabloně jako `&nbsp;`. Znak vložený přímo se při úpravách souboru může změnit na obyčejnou mezeru. Za jednopísmenné předložky a spojky ji doplňuje sestavení (`src/lib/sazba.js`): v MDX plugin `sazbaMdast`, v textech bloků `radek` a `odstavce`. Komponenta, která vypisuje delší text z dat nebo z atributu, zavolá `nezlomitelne()` sama.
- `requestAnimationFrame`, `matchMedia`, `localStorage` a `history` nejsou při sestavení (SSR) k dispozici: používej je jen v `onMount`, v obsluze událostí nebo za kontrolou `typeof`.
- Efekt (`$effect`), který zapisuje stav, jenž sám čte, se zacyklí nebo si zruší vlastní práci; čtení zabal do `untrack`.
- Ostrov s `client:visible` se hydratuje až po posunu k němu; test musí počkat na `astro-island[component-url*="Jmeno"]:not([ssr])`, jinak klikne dřív než skript.
- Prvek skrytý přes `display: none` v CSS mřížce posune ostatní do jiných sloupců; sloupec nastav explicitně (`grid-column`).
- Text jen pro čtečky: třída `vizualne-skryte` z `global.css`. Je umístěná absolutně, takže ji čtečka od viditelného textu oddělí mezerou: nezačínej ji interpunkcí („Dát sem“ + „kartu … do koše …“, ne „: …“).
- Běžící `npm run dev` po změně schématu kolekce (`content.config.ts`, `bloky-schema.ts`) vrací chybu, dokud ho autor nerestartuje. Na náhled si sestav web (`npx astro build`) a pusť `npx astro preview --port 4323 --ignore-lock`.
- Playwright před každým během smaže `test-results/`: pomocné skripty a pracovní snímky drž jinde (`/tmp`), ne tam.
- Volání přes Desktop Commander delší než minuta se přeruší, i když proces běží dál. Dlouhé příkazy (`npm test`) pouštěj na pozadí s výstupem do souboru a čti ho po částech.
- Když je cílem klepnutí celá plocha (tlačítko roztažené přes koš pomocí `::after`), Playwright nahlásí, že prvek pod ním něco překrývá: v testu klepej na tlačítko, nebo s `force`.
- Tažení prstem: `touch-action: none` dej jen prvku, který se táhne, ať se stránka dá posouvat všude kolem; ke každému tažení patří cesta bez tažení (tlačítko, klávesnice).
- Tažení prstem ověř i skutečnými dotykovými událostmi (CDP `Input.dispatchTouchEvent`), ne jen syntetickými událostmi ukazatele: jen tak poznáš, jestli se při tažení neposouvá stránka.
- Astro 7 zpracovává Markdown a MDX procesorem Sätteri. Remark a rehype pluginy se bez balíčku `@astrojs/markdown-remark` nespustí: v `markdown.rehypePlugins` zastaví sestavení, v `mdx({ … })` se tiše ignorují. Úpravu textu napiš jako plugin pro Sätteri (`markdown.processor: satteri({ mdastPlugins: [...] })`).
- Pevná lišta dole (telefon, krok cesty) zakryje prvek, na který přijde fokus z klávesnice. `html` má proto `scroll-padding-bottom` na výšku lišty, ale to pomůže jen prvku mimo okno: když prvek leží ve viditelné části okna pod lištou, prohlížeč stránku neposune. Dorovnává to skript v `src/layouts/Zakladni.astro` (jen po fokusu z klávesnice, po klepnutí myší ne); nová pevná lišta musí přibýt do jeho selektoru. Prvku, jehož rámeček fokusu je větší než on sám (koš kolem tlačítka), přidej `scroll-margin-bottom`. Hlídá `tests/e2e/fokus-lista.spec.ts`; při ladění měř až po dojetí plynulého posunu, nebo s omezeným pohybem.
- Vypnuté tlačítko musí vypadat vypnutě v každé variantě (hlavní, vedlejší, tiché). Varianta bez stylu pro `:disabled` vypadá jako živá.
- Dva prvky stejného druhu pod sebou musí mít stejnou stavbu při každé délce textu: `flex-wrap` zalomí jen ten delší a tlačítka pak vypadají každé jinak. Zkoušej s nejkratším i nejdelším skutečným textem.
- Doplněk za popiskem („Nepovinné“) s `margin-left` po zalomení odskočí od kraje; dej obalu `column-gap`.
- Věta složená z dat s pádem: „život {jmeno2}“, ne „{jmeno2} život“. Přečti ji se třemi různými jmény.
- Popisky v SVG (mini mapa): překryvy počítej z obdélníků jednotlivých řádků, ne z jednoho obalu. Šířku textu změř v prohlížeči (úzké znaky mají asi poloviční šířku) a výsledek ověř testem přes `getBoundingClientRect` na obou šířkách.
- `npx astro build` nevytvoří index hledání, ten dělá až `npm run build` (Pagefind). Test hledání pak s `PW_BEZ_BUILDU=1` selže a není to chyba komponenty.
- Snímek jednoho prvku (`locator.screenshot`) na stránce s pevnou hlavičkou má lištu uprostřed a text přesahující prvek je uříznutý. Je to vlastnost snímku, ne chyba stránky; lišty před snímkem skryj stylem.
- Styl ostrovu platí i pro obsah snippetu, který ostrov předá jiné komponentě, ale ne pro prvky, které ta komponenta vykreslí sama: scéna kresby se styluje v ostrovu kresby, rám v rámu. Stav rámu chytíš přes `:global(.kresba--pohyb) .prvek`.
- CSS `transform` na prvku SVG přepíše jeho atribut `transform`. Co se má hýbat a zároveň stát posunuté, zabal do `<g transform="…">` a animuj vnitřní prvek; střed otáčení nebo zvětšení nastav přes `transform-box: fill-box` a `transform-origin`.
- Zkratka `animation` ve stylu ostrovu přebije `animation-play-state` z `global.css`, když mají obě pravidla stejnou váhu. Zastavení kresby proto řeší rám pravidlem s `!important` nad třídou `k-hybe`.
- Kresba s pohybem mimo vzor jeskyně: ovládání pod plátnem jde do snippetu `ovladani` (posuvník `k-posuvnik`, přepínač `k-prepinac` v obalu `k-volba`, tlačítka `blok__tl` v řádku `blok__akce`); kresba, ve které nic neběží samo, předá rámu `maPohyb={false}`; vlastní barvy mimo tři tóny smí mít jen kresba, jejímž tématem je barva (šaty), a má je v `src/lib/<tema>.ts` s testem; kresba smí stát i pod blokem, který k ní vede vlastním Kam dál. Podrobně `references/vzor-komponenty.md` a `docs/design.md` › Kresba s pohybem.
- Průhledný `<input>` roztažený přes popisek (přepínač pohledů) zachytí klepnutí: v testu zaškrtni přepínač (`getByRole('radio').check({ force: true })`), neklepej na text.

## Když nemáš terminál na autorově počítači

Pracuj v kopii repozitáře a hotovou větev předej jako git bundle do složky Atlas (do `.git` zapisovat nelze): `git bundle create mapa.bundle <zakladni-vetev>..<nova-vetev>` a autorovi napiš jeden příkaz, jak ji načíst (`git fetch ./soubor.bundle vetev:vetev`, nebo `git pull ./soubor.bundle vetev`, pokud je větev zrovna vybraná). Postup si nejdřív ověř na kopii.
